	<!DOCTYPE html>
<html xmlns="http://www.w3.org/1999/xhtml" xml:lang="fi-fi" lang="fi-fi">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.16" />

  
  <meta name="viewport" content="width=device-width, initial-scale=1.0, maximum-scale=1">
  <meta name="google-site-verification" content="npcZjxZqOw-RIBOXf3LqA-WmuV9LnJjisYTalXyh4AY" />
  <title> Laravel vinkit #1 &middot; Nollaversio IT </title>

  
  <link rel="stylesheet" href="https://www.nollaversio.fi/blog/public/css/poole.css">
  <link rel="stylesheet" href="https://www.nollaversio.fi/blog/public/css/syntax.css">
  <link rel="stylesheet" href="https://www.nollaversio.fi/blog/public/css/hyde.css">
  <link rel="stylesheet" href="https://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  <link href="" rel="alternate" type="application/rss+xml" title="Nollaversio IT" />
  <link rel="stylesheet" href="https://www.nollaversio.fi/blog/public/css/hybrid.css">
  <script src="//cdnjs.cloudflare.com/ajax/libs/highlight.js/9.5.0/highlight.min.js"></script>
  <script>hljs.initHighlightingOnLoad();</script>
  

</head>

	<body class="">
		<div class="sidebar">
  <div class="container sidebar-sticky">
    <div class="sidebar-about">
      <a href="https://www.nollaversio.fi/blog/public/"><h1>Nollaversio IT</h1></a>
      <p class="lead">
       Nollaversio IT:n ohjelmointiin keskittyvä blogi. Aihepiireinä Laravel, Node.js, Electron ja arkkitehtuurit.
      </p>
    </div>

    <ul class="sidebar-nav">
      
      
      
      

        <li><a href="https://www.nollaversio.fi/blog/public/arkkitehtuuri">Arkkitehtuuri </a></li>
      

        <li><a href="https://www.nollaversio.fi/blog/public/laravel">Laravel </a></li>
      

        <li><a href="https://www.nollaversio.fi/blog/public/nodejs">Nodejs </a></li>
      

    </ul>
    
    <p> Kaikki blogin sisältö MIT-lisenssillä.  Blogia ylläpitää <a href="http://jussihamalainen.fi" target="_blank">Jussi Hämäläinen</a>.</p>
  </div>
</div>


		<div class="content container">

			<div class="post">
			 	<h1>Laravel vinkit #1</h1>
			  <span class="post-date" style="margin-bottom: 4px;">Wed, Jul 6, 2016</span>
				<ul id="tags" class="tagslist">
				  
				</ul>
				<hr style="margin-top: 12px;">
			      <p><strong>Kuinka lisätä uusi raportointitoiminnallisuus ilman muutoksia vanhaan koodipohjaan?</strong></p>

<p><em>Lyhyt vastaus: luomalla palveluntarjoaja, joka määrittää tapahtumakuuntelijan.</em></p>

<p>Laravellilla rakennettu järjestelmä on helposti laajennettavissa palveluntarjoajien kautta. Palveluntarjoajan mahdollistavat arkkitehtuurin rakentamisen siten, että uudet toiminnallisuudet elävät täysin erillään ns. ydinkoodista. Ydinkoodin ei edes tarvitse tietää uuden toiminnallisuuden olemassaolosta.</p>

<p>Paras tapa toteuttaa tämä erilläänolo on käyttää palveluntarjoajia (Service Provider).</p>

<hr />

<p>Käytetään esimerkkinä Nordean pankkijärjestelmää.</p>

<p>Oletetaan, että Nordean mahtava nettipankki sallii asiakkaidensa lisätä pankkitileilleen rahaa. Ahneuspäissään pankkiväki ei ole lisännyt mahdollisuutta nostaa rahaa tililtä - ainoastaan talletus on mahdollista.</p>

<p>Ihana nettipankki toimii kuin unelma, kunnes tulee lakimuutoksen myötä lisävaatimus: jokaisen pankkitilille tehtävän talletuksen jälkeen järjestelmän tulee ilmoittaa viranomaisille ko. pankkitilin uusi saldo.</p>

<p>Oletetaan, että tässä esimerkissä viranomaisilla on upea HTTP-rajapinta nimeltä &ldquo;Pankkipoliisi&rdquo;. Rajapinnan tarkempi toiminta ei ole oleellista, joten oletetaan, että pintaa voidaan kutsua tyyliin:</p>

<p><code>Pankkipoliisi::ilmoita($asiakasID, $uusiSaldo)</code></p>

<p>Miten nykyistä Nordean pankkijärjestelmää tulee muuttaa, jotta lain vaatimus täyttyy?</p>

<hr />

<p>Tarvittava muutos järjestelmän on yksinkertainen. Vanha ydinkoodi - joka huolehtii pankkitilin hallinnasta - voi pysyä tismalleen identtisenä.</p>

<p>Vaatimuksen täyttöä varten lisäämme järjestelmään palveluntarjoajan, joka puolestaan lisää <em>tapahtumakuuntelijan</em>. Tuo tapahtumakuuntelija on kaiken A ja O - se kuuntelee järjestelmän tuottamia tapahtumia ja valikoi niistä jatkokäsittelyyn itselleen mieluisat.</p>

<p>Käytännössä homma toimii siten, että <strong>vanha ydinkoodi tuottaa tapahtumia</strong>, ja <strong>uusi koodipohja reagoi noihin tapahtumiin</strong>.</p>

<p>Tämä patterni on yleismaailmallinen ja soveltuu moniin käyttötarkoituksiin: olemassaoleva järjestelmäkomponentti tuottaa informaatiota, uusi komponentti reagoi tuotettuun informaatioon.</p>

<p>Kaiken pohjalla toimii oletus siitä, että vanha komponentti ei tiedä uuden komponentin olemassaolosta mitään. Parhaimmillaan myöskään uusi komponentti ei havaitse vanhaa komponenttia. Kaikki informaatio kulkee tapahtumien muodossa.</p>

<p>Hieman karrikoiden; vanha komponentti &ldquo;<em>ampuu tapahtumia kohti tyhjyyttä</em>&rdquo;, uusi komponentti &ldquo;<em>vastaanottaa tapahtumia tyhjyydestä</em>&rdquo;.</p>

<p>Tämä on koko arkkitehtuurin perimmäinen ajatus - vanha ja uusi koodipohja elävät täysin omissa maailmoissaan tietämättä mitään toisistaan.</p>

<p>Uusi koodipohja vain ottaa sopivat tapahtumat kiinni.</p>

<p>Vanha ydinkoodi:</p>

<pre><code class="language-php">
// Models/Pankkitili.php

public function saveCash(ICurrency $amount) {

	// Ei tarvetta transaktiolle kun lisätään rahaa -&gt; menee aina läpi.

	// Lasketaan uusi saldo
	$this-&gt;balance = $this-&gt;balance + $amount-&gt;convert($this-&gt;accountCurrency);
	// Päivitetään muutos tietokantaan. 
	// Luo ja ampuu tapahtuman &quot;pankkitili päivitetty!&quot;.
	$this-&gt;save();

	return true;
	
}

</code></pre>

<p>Yllä siis ydinkoodipohja. Koodi ei missään sisällä ekspliittistä käskyä ampua tapahtumaa. Tapahtuman luonti ja välitys järjestelmän muille komponenteille tapahtuu implisiittisesti, pinnan alla, Laravellin toimesta.</p>

<p>Kun lisätoiminnallisuutta järjestelmään lisätään, <em>ylläolevaan koodipohjaan ei tarvitse koskea</em>. Tämä on koko hajautetun, tapahtumien välitykseen perustuvan arkkitehtuurin keskeisin pointti.</p>

<p>Toteutetaan uusi raportointitoiminnallisuus lisäämällä palveluntarjoaja, jonka vastuulla on napata lennosta sopivat tapahtumat ja reagoida niihin.</p>

<pre><code class="language-php">// Providers/RaportointiPankkipoliisille.php

public function boot() {	

  // Ilmoitetaan halustamme kuunnella Pankkitiliin liittyviä &quot;updated&quot;-tapahtumia.
  Pankkitili::updated(function($tili) {
    // Tämä klosuuri ajetaan aina kun tilin saldo on päivittynyt.
    // Klosuurin sisällä käytössämme on $tili-objekti
    // $tili edustaa sitä Pankkitiliä, johon päivitys kohdistui.

    // Selvitetään uusi saldo lähettääksemme sen viranomaisille.
    $uusiSaldo = $tili-&gt;getBalance();

    $poliisi = new Pankkipoliisi(/*api-tunnukset tähän*/);

    // Ilmoitetaan käyttäjän uusi saldo, eli lähetetään käyttäjä-ID ja saldosumma.
    try {
      $poliisi-&gt;ilmoita(\Auth::user()-&gt;id(), $uusiSaldo);
    } catch (\Exception $e) {
      Log::warning('poliisi_ilmoitus_fail', $e);
    }
  });
}

</code></pre>

<p>Pankkipoliisin asetukset täytyy määritellä jossain config-tiedostossa, mutta periaate on ylläolevan mukainen.</p>

<p>Tiivistettynä:</p>

<ol>
<li>Vanhan koodipohjan (<em>Pankkitili.php</em>) ei tässä esimerkissä tarvinnut muuttua kun halusimme lisätä uuden toiminnallisuuden järjestelmään.</li>
<li>Uusi palveluntarjoaja (<em>RaportointiPankkipoliisille.php</em>) lisäsi <strong>laajennuksen</strong> olemassaolevaan järjestelmään.</li>
<li>Lisätyn laajennuksen määrittämä <em>tapahtumakuuntelija</em> nappaa sopivat tapahtumat kiinni ja reagoi niihin lähettämällä viestin viranomaisille.</li>
</ol>

			</div>

			


		</div>

  </body>
</html>
