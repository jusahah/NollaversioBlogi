	<!DOCTYPE html>
<html xmlns="http://www.w3.org/1999/xhtml" xml:lang="fi-fi" lang="fi-fi">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.16" />

  
  <meta name="viewport" content="width=device-width, initial-scale=1.0, maximum-scale=1">
  <meta name="google-site-verification" content="npcZjxZqOw-RIBOXf3LqA-WmuV9LnJjisYTalXyh4AY" />
  <title> AWS ja harva indeksi &middot; Nollaversio IT </title>

  
  <link rel="stylesheet" href="https://www.nollaversio.fi/blog/public/css/poole.css">
  <link rel="stylesheet" href="https://www.nollaversio.fi/blog/public/css/syntax.css">
  <link rel="stylesheet" href="https://www.nollaversio.fi/blog/public/css/hyde.css">
  <link rel="stylesheet" href="https://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  <link href="" rel="alternate" type="application/rss+xml" title="Nollaversio IT" />
  <link rel="stylesheet" href="https://www.nollaversio.fi/blog/public/css/hybrid.css">
  <script src="//cdnjs.cloudflare.com/ajax/libs/highlight.js/9.5.0/highlight.min.js"></script>
  <script>hljs.initHighlightingOnLoad();</script>
  

</head>

	<body class="">
		<div class="sidebar">
  <div class="container sidebar-sticky">
    <div class="sidebar-about">
      <a href="https://www.nollaversio.fi/blog/public/"><h1>Nollaversio IT</h1></a>
      <p class="lead">
       Nollaversio IT:n ohjelmointiin keskittyvä blogi. Aihepiireinä Laravel, Node.js, Electron ja arkkitehtuurit.
      </p>
    </div>

    <ul class="sidebar-nav">
      
      
      
      

        <li><a href="https://www.nollaversio.fi/blog/public/arkkitehtuuri">Arkkitehtuuri </a></li>
      

        <li><a href="https://www.nollaversio.fi/blog/public/laravel">Laravel </a></li>
      

        <li><a href="https://www.nollaversio.fi/blog/public/nodejs">Nodejs </a></li>
      

        <li><a href="https://www.nollaversio.fi/blog/public/vue">Vue </a></li>
      

    </ul>
    
    <p> Kaikki blogin sisältö MIT-lisenssillä.  Blogia ylläpitää <a href="http://jussihamalainen.fi" target="_blank">Jussi Hämäläinen</a>.</p>
  </div>
</div>


		<div class="content container">

			<div class="post">
			 	<h1>AWS ja harva indeksi</h1>
			  <span class="post-date" style="margin-bottom: 4px;">Mon, Oct 24, 2016</span>
				<ul id="tags" class="tagslist">
				  
				</ul>
				<hr style="margin-top: 12px;">
			      

<p>Amazonin Dynamo-tietokantaa käytettäessä törmäsin tänään mielenkiintoiseen patterniin. Tarvitsin taululle indeksin attribuuttia varten, joka harvoin saa yhtään mitään arvoa.</p>

<p>Tälläisessä tapauksessa on ikävää joutua luomaan uusi, täysimittainen indeksitaulu.</p>

<p>Häh, miksi tuo on niin ikävää muka? Koska jos 99% talletettavista objekteista ei hyödy indeksistä lainkaan, niiden roikottaminen mukana indeksitaulussa on tilanhukkaa.</p>

<p>Otetaan konkreettinen esimerkki. Sanotaan huvin vuoksi, että meillä on seuraavanlainen tietokantataulu:</p>

<pre><code>
| nimi       | ikä | maailmanmestari |
| ---------- | --- | --------------- |
| Matti M    | 62  |        -        |
| Pekka J    | 11  |        -        |    
| Ismo P     | 16  |        -        | 
| Kimi R     | 37  |    Formula 1    | 

// jne. jne.

</code></pre>

<p>Ylläoleva taulu sisältää kaikista suomalaisista kolme tietoa; <em>nimi</em>, <em>ikä</em>, ja <em>minkä urheilulajin maailmanmestaruuden henkilö on voittanut</em>.</p>

<p>Sanotaan että nimi-attribuutti muodostaa ns. pääavain-indeksin. Sen tulee siis olla uniikki - täyskaimoja tietokantamme ei salli.</p>

<blockquote>
<p>Käytännössä emme tietenkään käyttäisi nimeä pääavaimena, vaan pääavain olisi henkilötunnus. En valitettavasti satu tietämään Räikkösen Kimin hetua joten esimerkki toimii paremmin näin.</p>
</blockquote>

<p>Nyt voimme luoda kaksi indeksitaulua varsinaisen taulun oheen. Yksi indeksi iälle, toinen maailmanmestaruudelle.</p>

<p>Tällä tavoin nopeutamme merkittävästi hakuja, joissa ikää tai maailmanmestaruutta käytetään hakukriteerinä.</p>

<blockquote>
<p>Esimerkki ikä-attribuuttia hakukriteerinä käyttävästä hausta: <em>palauta kaikki henkilöt, joiden ikä on 60 ja 65 välillä</em></p>

<p>Esimerkki maailmanmestari-attribuuttia käyttävästä hausta: <em>palauta kaikki henkilöt, jotka ovat voittaneet keihäänheiton MM-kultaa</em></p>
</blockquote>

<p>Kaikki hyvin. On kuitenkin huomattava, että ikä-indeksitaulu sisältää viisi miljoonaa riviä. Tämä ihan siksi, että alkuperäinen taulu sisältää myös viisi miljoonaa riviä, ja jokainen henkilö tulee indeksoida iän perusteella, jotta ikä-indeksi toimii oikein.</p>

<h3 id="mutta-kuinka-moni-suomalainen-on-voittanut-mm-kultaa-yhtään-missään">Mutta kuinka moni suomalainen on voittanut MM-kultaa yhtään missään?</h3>

<p>Datan indeksointi ikä-attribuutin suhteen on siis varsin järkevä idea.</p>

<p>Jokainen henkilö kun on <em>jonkin ikäinen</em>.</p>

<p>Vaan kuinka moni on voittanut <em>jonkin lajin maailmanmestaruuden</em>?</p>

<p>Ydinkysymys on tämä: kuinka suuri on maailmanmestareiden osuus on verrattuna koko väestöön?</p>

<p>Sanotaan esimerkin vuoksi, että mestareiden lukumäärä on 1000 henkilöä. <em>Eli koko kansasta 0.02%</em>. Tästä herää pieni suorituskyvyllinen ongelma: <strong>jos luomme indeksin <em>maailmanmestari</em>-attribuutille, 99.98% indeksitaulun jäsenistä on siellä ihan turhaan.</strong></p>

<p>He eivät ole voittaneet mestaruutta, joten ei heitä tarvitse indeksoida. Ei ole mitään mitä indeksoida! Sama kuin yrittäisi indeksoida sosiaalidemokraattien itsekunnioitusta.</p>

<p>Tälläinen tuhlaus kuulostaa hirveältä: 0.02% takia 99.98% joutuu kärsimään. Siis kärsimään siinä mielessä, että heille luodaan oma turhanpäiväinen rivi indeksitauluun.</p>

<h3 id="harva-indeksi-jätä-luuserit-pois-alunperinkin">Harva indeksi - jätä luuserit pois alunperinkin</h3>

<p>Harva indeksi tulee apuun. Ydinpointti on tässä: miksi emme loisi <em>maailmanmestari</em>-indeksiä siten, että se sisältää <strong>ainoastaan</strong> maailmanmestarit?</p>

<p>Ajatus on varsin luonteva, ja vain ohjelmistosuunnittelija voi ilakoida sen hoksaamisella. Mutta kuitenkin - harva indeksi on pätevä ratkaisu ongelmaamme.</p>

<blockquote>
<p>Käytännössä luomme siis &ldquo;eliitti-indeksin&rdquo; - vain maailmanmestarit kelpuutetaan mukaan listaukseen. Indeksi toimii ikäänkuin urheilumaailman &ldquo;Kuka kukin on&rdquo;-oppaana.</p>
</blockquote>

<p>Harvan indeksin avulla saamme pudotettua 5 miljoonan rivin kokoisen indeksin vaivaiseksi 1000 rivin indeksiksi. Tilaa säästyy valtava määrä.</p>

<h3 id="amazon-tekee-harvan-indeksin-ohjelmoijan-puolesta">Amazon tekee harvan indeksin ohjelmoijan puolesta</h3>

<p>Amazonin DynamoDB:ssä harvan indeksin luonti on helppoa. Jopa niin helppoa, että se tapahtuu täysin automaattisesti järjestelmän toimesta. Ihan totta, kirjaimellisesti ohjelmoijan <em>ei tarvitse tehdä yhtään mitään</em>.</p>

<p>Teknisesti AWS:n toteutus toimii siten, että aina kun uutta objektia lisättäessä tuon objektin indeksoidun attribuutin jättää tyhjäksi, objektia ei indeksoida lainkaan. Henkilötaulun esimerkki yllä on suoraan siirrettävissä DynamoDB:n puolelle - lisätessämme uusia henkilöitä tietokantaan riittää, että jätämme <em>maailmanmestari</em>-kentän tyhjäksi.</p>

<p>Jos emme jätä sitä tyhjäksi, henkilö on voittanut maailmanmestaruuden, ja Amazonin taustajärjestelmä indeksoi hänet oikeaoppisesti.</p>

<p>Kätevää.</p>

<blockquote>
<p>Miten MySQL toimii indeksoitavan kentän jäädessä tyhjäksi? <a href="http://stackoverflow.com/questions/32217099/mysql-index-for-sparse-table">Tämän linkin</a> mukaan Mysql osaa ottaa asian huomioon jos asettaa kentän eksplisiittisesti arvoon <em>NULL</em>. En muista kokeilleeni asiaa käytännössä.</p>
</blockquote>

			</div>

			


		</div>

  </body>
</html>
