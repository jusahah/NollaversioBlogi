	<!DOCTYPE html>
<html xmlns="http://www.w3.org/1999/xhtml" xml:lang="fi-fi" lang="fi-fi">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.16" />

  
  <meta name="viewport" content="width=device-width, initial-scale=1.0, maximum-scale=1">
  <meta name="google-site-verification" content="npcZjxZqOw-RIBOXf3LqA-WmuV9LnJjisYTalXyh4AY" />
  <title> Lambda-pohjainen arkkitehtuuri &middot; Nollaversio IT </title>

  
  <link rel="stylesheet" href="http://www.nollaversio.fi/blog/public/css/poole.css">
  <link rel="stylesheet" href="http://www.nollaversio.fi/blog/public/css/syntax.css">
  <link rel="stylesheet" href="http://www.nollaversio.fi/blog/public/css/hyde.css">
  <link rel="stylesheet" href="https://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  <link href="" rel="alternate" type="application/rss+xml" title="Nollaversio IT" />
  <link rel="stylesheet" href="http://www.nollaversio.fi/blog/public/css/hybrid.css">
  <script src="//cdnjs.cloudflare.com/ajax/libs/highlight.js/9.5.0/highlight.min.js"></script>
  <script>hljs.initHighlightingOnLoad();</script>
  

</head>

	<body class="">
		<div class="sidebar">
  <div class="container sidebar-sticky">
    <div class="sidebar-about">
      <a href="http://www.nollaversio.fi/blog/public/"><h1>Nollaversio IT</h1></a>
      <p class="lead">
       Nollaversio IT:n ohjelmointiin keskittyvä blogi. Aihepiireinä Laravel, Node.js, Electron ja arkkitehtuurit.
      </p>
    </div>

    <ul class="sidebar-nav">
      
      
      
      

        <li><a href="http://www.nollaversio.fi/blog/public/arkkitehtuuri">Arkkitehtuuri </a></li>
      

        <li><a href="http://www.nollaversio.fi/blog/public/laravel">Laravel </a></li>
      

        <li><a href="http://www.nollaversio.fi/blog/public/nodejs">Nodejs </a></li>
      

    </ul>
    
    <p> Kaikki blogin sisältö MIT-lisenssillä.  Blogia ylläpitää <a href="http://jussihamalainen.fi" target="_blank">Jussi Hämäläinen</a>.</p>
  </div>
</div>


		<div class="content container">

			<div class="post">
			 	<h1>Lambda-pohjainen arkkitehtuuri</h1>
			  <span class="post-date" style="margin-bottom: 4px;">Thu, Oct 27, 2016</span>
				<ul id="tags" class="tagslist">
				  
				</ul>
				<hr style="margin-top: 12px;">
			      

<p><img src="/blog/public/img/fml-lambda.png" alt="Kokonaisarkkitehtuuri Lambdan avulla" /></p>

<p>Amazonilla on palvelu nimeltä AWS Lambda. Tuo palvelu suorittaa datan prosessoinnin pilvipalvelun muodossa.</p>

<p>Käytännössä se toimii siten, että ulkopuolinen ohjelmisto kutsuu Amazonin rajapintaa. Tuo rajapinta on Amazonin hallintapaneelissa (tms.) kytketty haluttuun Lambda-funktioon. Rajapinnan kutsu tällä tavoin <em>laukaisee</em> Lambda-funktion suorittamisen.</p>

<p>Oleellinen myyntiargumentti Lambdan kohdalla on, että loppukäyttäjän ei tarvitse välittää tuon taivaallista palvelinten ylläpidosta. Ei edes virtuaalipalvelinten.</p>

<p>Loppukäyttäjä vain kutsuu Amazonin rajapintaa, ja Amazon hoitaa loput. Käytännössä Amazon valitsee valtavasta rauta-arsenaalistaan sopivan palvelimen, jonka suoritettavaksi loppukäyttäjän työvaihe annetaan.</p>

<p>Loppukäyttäjältä - eli web-palveluiden ohjelmoijalta, tyypillisesti - jää täten yksi huolenaihe vähemmän. Hänen ei tarvitse pelätä palvelimen kaatumista jouluyönä kello 3.00, sillä <em>ei ole mitään palvelinta, joka voisi kaatua</em>.</p>

<h2 id="mihin-käyttötarkoituksiin-lambda-soveltuu">Mihin käyttötarkoituksiin Lambda soveltuu?</h2>

<p>Lambda-funktio noudattaa <em>fire-and-forget</em>-mallia. Jokainen Lambda-funktion kutsu on erillinen - yksi kutsu ei pysty jättämään post-it-lappuja toiselle kutsulle muuten kuin tietokannan tai vastaavan <em>ulkoisen</em> kiintopisteen kautta.</p>

<p>Tämän rajoitteen (ominaisuuden?) vuoksi Lambda soveltuu huonosti esimerkiksi moninpelipalvelimeksi, sillä moninpelipalvelimen luonteeseen kuuluu, että palvelin ylläpitää pelitilaa yksittäisten siirtojen/kutsujen välillä.</p>

<p>Lambda ei voi ylläpitää pelitilaa keskusmuistissaan, sillä yksittäisen Lambda-kutsun maksimisuoritus aika on muutamia minuutteja.</p>

<p>Käytännössä loppukäyttäjä voi ajatella Lambda-palvelua ikäänkuin palvelimena, joka kaatuilee parin minuutin välein. Jos toiminto vaatii yli parin minuutin suoritusajan tai tilamuuttajan ylläpidon, Lambda ei sovellu tarkoitukseen.</p>

<p>Se mihin Lambda soveltuu erinomaisesti on <em>dataa sisään -&gt; dataa ulos</em> -tyylisten itsenäisten työvaiheiden suorittamiseen.</p>

<p>Hyvä esimerkki on vaikkapa tekstidokumentin kääntäminen suomesta englanniksi. Tälläinen operaatio on luonteeltaan itsenäinen; tarkoittaen, että operaatio ottaa vastaan dataa, ajaa tietyn pätkän koodia, ja palauttaa ulos uutta dataa.</p>

<h3 id="malliarkkitehtuuri">Malliarkkitehtuuri</h3>

<p>Seuraavassa kokonaisvaltainen korkean tason arkkitehtuuri, joka hyödyntää Lambdaa.</p>

<p>Oletetaan dokumenttien kääntämiseen erikoistunut web-palvelu. Tyypillinen käyttötarkoitus on, että asiakas antaa web-palvelulle kasan asiakirjoja, jotka haluaa käännettäväksi suomesta englanniksi. Web-palvelu kääntää dokumentit omalla ajallaan, ja kun <strong>kaikki</strong> käännökset ovat valmiita, asiakkaalle lähetetään sähköpostilla tiedoksianto.</p>

<p>Heti alkuun nähdään, että kokonaisarkkitehtuurissa <em>käännökset suorittava ohjelma</em> on järkevä eristää <em>dokumentit asiakkaalta vastaanottavasta ohjelmasta</em>. Ne siis ovat kaksi erillistä palapelin palasta osana kokonaisarkkitehtuuria.</p>

<h4 id="käännösohjelma">Käännösohjelma</h4>

<p>Käännöksien suorittamisesta vastaava ohjelma ajetaan Amazonin Lambda-palvelussa. Miksi? Koska sen käyttötarkoitus soveltuu mainiosti Lambdan päälle.</p>

<p>Toinen syy on, että on luontevaa suorittaa käännökset <em>dokumentti kerrallaan</em>, mutta <em>samanaikaisesti</em>. Tällä tarkoitan, että yksi Lambda-funktion kutsu ottaa käännettäväkseen tasan yhden dokumentin, mutta <em>kullakin ajanhetkellä useampi Lambda-funktio tekee käännöstyötään</em>.</p>

<blockquote>
<p>Periaate on sama kuin pankissa - kukin pankkivirkailija palvelee tasan yhtä asiakasta kerrallaan, mutta useita pankkivirkailijoita on yhtäaikaisesti töissä.</p>
</blockquote>

<p>Sanotaan esimerkin vuoksi, että asiakas syöttää web-palveluumme 1000 kpl asiakirjoja. Yhden dokumentin kääntäminen tekoälyn turvin vie 10 sekuntia. Tuhannen dokumentin kääntäminen perätysten veisi 1000 * 10 sekuntia, eli noin kolme tuntia.</p>

<p>Mutta jos ajamme samanaikaisesti 1000 kpl Lambda-funktioita, koko urakka kestää 10 sekuntia.</p>

<p>Käännösohjelman kannalta valitsemamme <em>samanaikaisesti x määrää dokumentteja kääntävä</em> palvelumme ei aiheuta ongelmia, sillä kuten mainittua, käännösohjelman koodi vastaanottaa vain yhden dokumentin. Koodia ajetaan tuhannella eri palvelimella samanaikaisesti, mutta koodi ei välitä - se huolehtii vain yhden dokumentin kääntämisestä.</p>

<p>Samanaikaisuus aiheuttaa hienoisia vaikeuksia arkkitehtuurimme toisessa palasessa, mutta probleemat ovat ratkottavissa.</p>

<h4 id="dokumenttien-vastaanotto-ohjelma">Dokumenttien vastaanotto -ohjelma</h4>

<p>Vastaanotto-ohjelman tehtävä on ottaa dokumentit käyttäjältä vastaan. Käytännössä tämä tarkoittaa jonkinlaista www-sivua, jossa on lomake, jota käyttäen loppuasiakas lataa dokumentit sisään. Tuhannen asiakirjan upload saattaa toki kestää hetken, mutta ei takerruta siihen (loppuasiakas voi lähettää zip-paketin joka sisältää kaikki asiakirjat).</p>

<p>Vastaanotto-ohjelma pyörii tuikitavallisella web-palvelimella. Se ei siis pyöri Lambdan päällä ihan siksi, että se joutuu <em>pitämään kirjaa</em> käännetyistä dokumenteista.</p>

<p>Käytännössä asiakirjojen vastaanotto loppuasiakkaalta toimii näin:</p>

<ol>
<li>Web-rajapinta vastaanottaa zip-paketin ja purkaa sen.</li>
<li>Kukin asiakirja kirjataan saapuneeksi. Palvelinohjelmisto tällä tavoin tietää, montako asiakirjaa lähetys sisälsi.</li>
<li>Kukin asiakirja lähetetään Amazonin rajapintaan.</li>
</ol>

<p>Amazonin puolella kukin asiakirja kääntyy pikkuhiljaa itsestään. Mutta miten Amazon saa palautettua tulokset takaisin vastaanotto-ohjelmallemme?</p>

<p>Yksi todella huono tapa olisi se, että vastaanotto-ohjelma lähettää asiakirjan Amazonille HTTP-kutsuna, ja jää odottamaan tuon kutsun vastausta. Ongelmaksi muodostuu se, että jos käännös kestää vaikka 60 sekuntia, HTTP-yhteys Amazonin suuntaan on 60 sekuntia auki. Tämä ei ole ideaaliratkaisu.</p>

<p>Parempi ratkaisu on, että vastaanotto-ohjelma ampuu asiakirjan Amazonin suuntaan HTTP-kutsulla, ja Amazon vastaa HTTP-kutsuun <em>välittömästi</em>. Amazonin antama vastaus ei sisällä käännöstä, vaan kuittauksen tyyliin <em>käännöstyö vastaanotettu, ilmoitamme erikseen kun käännös on valmiina</em>.</p>

<blockquote>
<p>Keskustelun voi kuvata näin:</p>

<p><em>(yhteys aukeaa)</em></p>

<p><strong>Vastaanotto-ohjelma</strong>: hei Amazon, tässä sinulle työtehtävä&hellip;</p>

<p><strong>Amazon</strong>: selvä pyy, ilmoitan sitten kun on valmista!</p>

<p><em>(yhteys sulkeutuu)</em></p>
</blockquote>

<p>Entä miten Amazon palauttaa vastauksen takaisin vastaanotto-ohjelmalle? Se ottaa itsenäisesti uuden HTTP-yhteyden! Tämä on mahdollista suorittaa suoraan Lambda-funktion sisältä. Keskustelu jatkuu kutakuinkin näin:</p>

<blockquote>
<p><em>(yhteys aukeaa)</em></p>

<p><strong>Amazon(Lambda):</strong> hei kaveri, muistatko antamasi työtehtävän? Tässä tulokset siitä!</p>

<p><strong>Vastaanotto-ohjelma:</strong> kiitos, otan talteen!</p>

<p><em>(yhteys sulkeutuu)</em></p>
</blockquote>

<p>Tässä kohtaa vastaanotto-ohjelma on saanut yhden käännöstuloksen takaisin. Käännöksiä lähti alunperin liikkeelle 1000 kpl, joten tämä yksi on vasta alkua. Käytännössä seuraavat pari minuuttia (tai sinnepäin) vastaanotto-ohjelma saa 999 uutta yhteydenottoa:</p>

<blockquote>
<p><em>(yhteys aukeaa)</em></p>

<p><strong>Amazon(Lambda):</strong> tässä tulokset&hellip;</p>

<p><strong>Vastaanotto-ohjelma:</strong> kiitos, otan talteen!</p>

<p><em>(yhteys sulkeutuu)</em></p>

<hr />

<p><em>(toinen yhteys aukeaa)</em></p>

<p><strong>Amazon(Lambda) #2:</strong> tässä tulokset&hellip;</p>

<p><strong>Vastaanotto-ohjelma:</strong> kiitos, otan talteen!</p>

<p><em>(toinen yhteys sulkeutuu)</em></p>

<hr />

<p><em>kolmas yhteys aukeaa)</em></p>

<p><strong>Amazon(Lambda) #3:</strong> tässä tulokset&hellip;</p>

<p><strong>Vastaanotto-ohjelma:</strong> kiitos, otan talteen!</p>

<p><em>(kolmas yhteys sulkeutuu)</em></p>

<hr />

<p>&hellip;</p>

<hr />

<p><em>999s yhteys aukeaa)</em></p>

<p><strong>Amazon(Lambda) #999:</strong> tässä tulokset&hellip;</p>

<p><strong>Vastaanotto-ohjelma:</strong> kiitos, otan talteen!</p>

<p><em>(999s yhteys sulkeutuu)</em></p>
</blockquote>

<p>Kun kaikki 1000 käännöstä ovat saapuneet, koko urakka on vihdoin valmis! Mutta ennen sitä on syytä miettiä seuraavaa: Amazonilla saattaa olla kullakin ajan hetkellä <em>usean eri loppuasiakkaan käännösurakat pyörimässä</em>.</p>

<p>Eli edellinen keskustelu olikin VALTAVA yksinkertaistus, sillä siinä oletettiin, että kaikki käännöstulokset kuuluivat yhdelle ja samalla ihmisasiakkaalle. Oikeasti keskustelu näyttää tältä:</p>

<blockquote>
<p><em>(yhteys aukeaa)</em></p>

<p><strong>Amazon(Lambda) #3829:</strong> tässä käännös Matin dokumenttiin nro 12&hellip;</p>

<p><strong>Vastaanotto-ohjelma:</strong> kiitos, otan talteen!</p>

<p><em>(yhteys sulkeutuu)</em></p>

<hr />

<p><em>(yhteys aukeaa)</em></p>

<p><strong>Amazon(Lambda) #115:</strong> tässä käännös Pirkon dokumenttiin nro 821&hellip;</p>

<p><strong>Vastaanotto-ohjelma:</strong> kiitos, otan talteen!</p>

<p><em>(yhteys sulkeutuu)</em></p>

<hr />

<p><em>(yhteys aukeaa)</em></p>

<p><strong>Amazon(Lambda) #8008:</strong> tässä käännös Pirkon dokumenttiin nro 822&hellip;</p>

<p><strong>Vastaanotto-ohjelma:</strong> kiitos, otan talteen!</p>

<p><em>(yhteys sulkeutuu)</em></p>

<hr />

<p>//jne. jne</p>
</blockquote>

<p>Yllä näemme toisen tärkeän konseptin; kukin dokumentti on yksilöity järjestysnumerolla. Tämä järjestysnumero mahdollistaa sen, että lähtevä suomenkielinen dokumentti voidaan myöhemmin mätsätä eli yhdistää sisääntulevaan englanninkieliseen käännökseen.</p>

<p>Tällä tavoin tiedämme, mitkä dokumentit on käännetty ja mitkä ovat vielä prosessoitavana.</p>

<h3 id="käännökset-saapuneet-yksi-urakka-valmis">Käännökset saapuneet, yksi urakka valmis!</h3>

<p>Kun vastaanotto-ohjelma on saanut kaikki käännökset haltuunsa, se voi vihdoin lähettää tiedon ja käännökset ihmiskäyttäjälle. Ensin 1000 kpl käännöksiä pakataan zip-pakettiin. Sen jälkeen vastaanotto-ohjelma (joka tässä vaiheessa toimii enemmänkin &ldquo;lähetysohjelmana&rdquo;) ottaa yhteyden SMTP-rajapintaan.</p>

<p>Tuonne rajapintaan pusketaan zip-paketti ja ihmiskäyttäjän email-osoite. SMTP-palvelin hoitaa loput, ja hetken kuluttua ihmiskäyttäjän sähköpostilaatikko kilahtaa.</p>

<h3 id="entä-jos-vastaanotto-ohjelma-kaatuu-kesken-käännösten-odottelun">Entä jos vastaanotto-ohjelma kaatuu kesken käännösten odottelun?</h3>

<p>Mietitäänpä seuraavaa tilannetta. Matti lähettää 1000 kpl dokumentteja web-palveluumme. Vastaanotto-ohjelma lähettää ne kaikki Amazonin suuntaan. Amazon ehtii kääntämään ja palauttamaan 500 kpl, kunnes jotain menee pieleen: <strong>vastaanotto-ohjelmamme kaatuu.</strong></p>

<p>Näin voi käydä esimerkiksi siinä tapauksessa, että fyysinen palvelin simahtaa pois päältä. Ehkä palvelinsalin siivooja sattui kippaamaan Fairyt tuuletinaukosta sisään.</p>

<blockquote>
<p>Muista, että vastaanotto-ohjelma pyörii ihan tavallisella palvelimella. Ainoastaan Amazonin pääty pyörii ulkoistetun pilvipalvelun varassa.</p>

<p>Jos Amazonin päädyssä yksittäinen palvelin sattuu tekemään itsemurhan, Amazon hoitaa korjaustoimenpiteet osana palvelulupaustaan. Jos vastaanotto-ohjelman päädyssä palvelin posahtaa, se on <strong>ohjelmoijan</strong> ongelma. Eli siis minun ongelma, joka ylläpidän käännöspalvelua.</p>
</blockquote>

<p>Niin tai näin, koko vastaanotto-ohjelman keskusmuistitila nollaantuu palvelimen käynnistyessä uudestaan. Tämä nollaantuminen on hiukan ongelmallista, sillä vastaanotto-ohjelma piti keskusmuistissaan kirjaa dokumenteista, jotka olivat parhaillaan prosessoitavina Amazonin päädyssä.</p>

<p>Auts. Se siitä kirjanpidosta. Mites nyt suu pannaan?</p>

<h4 id="kovalevy-avuksi">Kovalevy avuksi</h4>

<p>Ongelmaan on helppo ratkaisu. <strong>Vastaanotto-ohjelma pitää kirjanpitoa keskusmuistin sijaan kovalevylle</strong>. Kovalevyn hyvä puoli on, että palvelimen sipatessa tieto ei katoa mihinkään. Kun palvelin buuttaa itsensä ja vastaanotto-ohjelma palaa linjoille, se voi kovalevyltä tarkistaa kirjanpidon. Ongelma ratkaistu!</p>

<p>Mutta valitettavasti kirjanpidon pöllähtäminen taivaan tuuliin ei ollut ainoa ongelmamme. Sillä mietipä seuraavaa. Sanotaan, että vastaanotto-ohjelmamme kaatuu kahdeksi minuutiksi (tuon ajan fyysisellä palvelimella kestää buutata itsensä). Tällä välin Amazonin pääty on saanut käännöksen valmiiksi. Miltä keskustelu näyttää?</p>

<blockquote>
<p><em>(yhteyttä muodostetaan&hellip;)</em></p>

<p><strong>Amazon(Lambda) #3829:</strong> tässä Matin käännös dokumentti nro 12&hellip;</p>

<p><strong>&hellip;</strong></p>

<p><strong>Amazon(Lambda) #3829:</strong> haloo, onko ketään kotona&hellip;?</p>

<p><strong>&hellip;</strong></p>
</blockquote>

<p>Ongelman ydin on yksinkertainen: vastaanotto-ohjelma on poissa langoilta, joten Amazon ei saa siihen yhteyttä!</p>

<p>Ongelma on pirullinen ratkaista. Naivi, ihanan sinisilmäinen ratkaisuehdotus on <em>pakottaa</em> Amazonin Lambda-funktio odottamaan kunnes vastaanotto-ohjelma on taas takaisin elävien kirjoissa.</p>

<p>Tämä &ldquo;ratkaisu&rdquo; on erittäin huono. Sen surkeuden voi paljastaa yhdellä kysymyksellä: <strong>entä jos vastaanotto-ohjelma ei ehdi palaamaan linjoille ennen Lambda-funktion elinajan ylittymistä?</strong></p>

<blockquote>
<p>Muistutetaan mieliimme, että Lambda-kutsulla on maksimiaika, jonka aikana työtehtävä tulee suorittaa. Jos aika ei riitä niin huonompi homma.</p>
</blockquote>

<p>Tälläisessä tilanteessa käännöstyön tulokset häviävät pysyvästi bittiavaruuteen.</p>

<h3 id="kolmas-osapalanen">Kolmas osapalanen</h3>

<p>Paras ratkaisu on lisätä kokonaisarkkitehtuuriimme kolmas elementti: <em>käännöstöiden tulokset vastaanottava jono</em>.</p>

<p>Tämä jono on esimerkiksi Amazonin SQS jonopalvelu. Jonon ydinidea on, että <em>se ei ole koskaan poissa linjoilta</em>. Voimme siis luottaa, että Amazonin Lambda saa <em>aina</em> yhteyden Amazonin jonoon.</p>

<p>Jonon toinen ydinidea on, että se pitää tuloksia hallussaan siihen asti, kunnes vastaanotto-ohjelma käy ne hakemassa itselleen.</p>

<p>Tällä tavoin ongelma ratkeaa. Vastaanotto-ohjelman ollessa alhaalla Amazonin pääty lähettää tulokset jonoon. Kun vastaanotto-ohjelma sitten joskus herää kuolleista, se käy hakemassa tulokset tuolta samasta jonosta.</p>

<p>Itse asiassa jono mahdollistaa vielä paremman yksinkertaistuksen: Amazon Lambda lähettää käännösten tulokset jonoon riippumatta siitä onko vastaanotto-ohjelma elossa vai ei! Tällä tavoin Lambdan ei tarvitse milloinkaan ottaa suoraa yhteyttä vastaanotto-ohjelmaan.</p>

<p>Tässä uudessa, parannellussa mallissamme keskustelun kulku menee kutakuinkin näin. Käydään keskustelu yhden käännettävän dokumentin näkökulmasta:</p>

<blockquote>
<p><em>(yhteys aukeaa)</em></p>

<p><strong>Vastaanotto-ohjelma</strong>: hei Amazon, tässä sinulle työtehtävä&hellip;</p>

<p><strong>Amazon</strong>: selvä pyy.</p>

<p><em>(yhteys sulkeutuu)</em></p>

<hr />

<p><em>(yhteys aukeaa)</em></p>

<p><strong>Amazon Lambda</strong>: hei jono, tässäpä tulokset&hellip;</p>

<p><strong>Jono</strong>: kiitos, pistän talteen</p>

<p><em>(yhteys sulkeutuu)</em></p>

<hr />

<p><em>(yhteys aukeaa)</em></p>

<p><strong>Vastaanotto-ohjelma</strong>: hei jono, onko mitään uutta?</p>

<p><strong>Jono</strong>: kyllä on, tässä uudet tulokset!</p>

<p><em>(yhteys sulkeutuu)</em></p>
</blockquote>

<p>On tärkeä ymmärtää syyt miksi tämä <em>kolmen osapuolen</em> arkkitehtuuri on valtava parannus alkuperäiseen <em>kahden osapuolen</em> arkkitehtuuriin verrattuna. Kerrataan siis:</p>

<p>Alkuperäisessä mallissa vastaanotto-ohjelmalla oli <strong>kaksi(!)</strong> vastuualuetta mitä tulee tulosten vastaanottamiseen:</p>

<ol>
<li>Vastaanottaa tulokset (&ldquo;ai tosiaanko!&rdquo;)</li>
<li>Pysyä hengissä</li>
</ol>

<p>Listan kakkoskohta saattaa kuulostaa hupaisalta, mutta datan katoamisessa bittiavaruuteen ei ole mitään hupaisaa.</p>

<p>Uudessä, kolmen osapuolen arkkitehtuurissa vastaanotto-ohjelmalla on vain <strong>yksi</strong> vastuualue:</p>

<ol>
<li>Hakea tulokset jonosta</li>
</ol>

<p>Kyseessä on valtava yksinkertaistus ihan siitä syystä, että palvelinohjelmiston ylläpitäminen 100% luotettavuudella pystyssä on helvetinmoinen haaste. Sen lisäksi että sähköt saattavat katketa, käytännössä kaikki ohjelmistot sisältävät bugeja.</p>

<p>Hyvä nyrkkisääntö palvelinpuolen koodauksessa onkin seuraava:</p>

<blockquote>
<p>Ennemmin tai myöhemmin jokainen palvelinohjelmisto kaatuu bugin seurauksena.</p>
</blockquote>

<p>Ja mitä monimutkaisempi ohjelma, sitä todennäköisemmin se pölläyttää savut pihalle. Tässä mielessä yksi vastuualue on parempi kuin kaksi.</p>

<p>Joko vihdoin olemme kuivilla vesillä kokonaisarkkitehtuurin suhteen?</p>

<h3 id="entä-jos-vastaanotto-ohjelma-kaatuu-otettuaan-jonosta-tulokset">Entä jos vastaanotto-ohjelma kaatuu otettuaan jonosta tulokset?</h3>

<p>Palvelinohjelmistojen ohjelmointi on saatanallista ongelmanratkontaa. Emme suinkaan ole vielä paratiisin ovilla. Seuraava ratkaistava ongelma on tämä:</p>

<p><strong>Entä jos vastaanotto-ohjelma kaatuu heti sen jälkeen, kun se on hakenut uusimmat tulokset jonosta?</strong></p>

<p>Se siis hakee uusimmat tulokset jonosta, joka luonnollisesti unohtaa nuo tulokset. Mutta ennenkuin vastaanotto-ohjelma ehtii lähettää tulokset ihmiskäyttäjälle, palvelin kohtaa sähkökatkon.</p>

<p>Tulokset eivät ole enää jonossa, mutta ne eivät ole enää vastaanotto-ohjelman keskusmuistissakaan - ohjelma kun kaatui. Bittiavaruus ja niin edelleen.</p>

<h4 id="ratkaisuehdotus-1">Ratkaisuehdotus #1</h4>

<p>No, ratkaisuhan on ilmiselvä? Kun vastaanotto-ohjelma saa tulokset jonosta itselleen, se <em>ensitöikseen tallentaa ne kovalevylle</em>. Ratkaisu on siis sama kuin aiemmassa ongelmassamme käännöstöiden kirjanpidon suhteen.</p>

<p>Paitsi että pieleen meni. Sillä entä jos vastaanotto-ohjelma kaatuu <em>juuri ennenkuin</em> se ehtii kirjata tulokset kovalevylle? Se siitä, bittiavaruus kohtalona jälleen.</p>

<h4 id="ratkaisuehdotus-2">Ratkaisuehdotus #2</h4>

<p>Oikea ratkaisu on hoitaa asia niin, että <em>jono unohtaa tulokset vasta kun sille annetaan lupa</em>. Keskustelu vastaanotto-ohjelman ja jonon kanssa näyttää tältä:</p>

<blockquote>
<p><em>(yhteys aukeaa)</em></p>

<p><strong>Vastaanotto-ohjelma</strong>: hei jono, onko mitään uutta?</p>

<p><strong>Jono</strong>: kyllä on, tässä uudet tulokset!</p>

<p><strong>Vastaanotto-ohjelma</strong>: ok, kiva, odotapa pojka hetki&hellip;</p>

<p><strong>&hellip;</strong></p>

<p><strong>Vastaanotto-ohjelma</strong>: voit unohtaa nuo antamasi tulokset!</p>

<p><strong>Jono</strong>: gone and gone! ensi kertaan!</p>

<p><em>(yhteys sulkeutuu)</em></p>
</blockquote>

<p>(Teknisesti tuota viestinvaihto ei käydä yhden ja saman yhteyden - ei varsinkaan HTTP-yhteyden - sisällä, mutta yksinkertaistus sallittakoon&hellip;)</p>

<h3 id="maali">Maali</h3>

<p>Nyt olemme saaneet ratkaistua suurimmat ongelmamme. Muutamia vielä jäin, joihin en jaksa puuttua kuin lyhyesti ja summittaisesti:</p>

<ol>
<li>Entä jos vastaanotto-ohjelma kaatuu juuri kun ihmiskäyttäjä on lähettänyt zip-paketin?</li>
<li>Entä jos Amazonin Lambda-funktio jostain syystä ei saa suoritettua käännöstä (kenties teksti on liian sotkuista)? Kelle se ilmoittaa epäonnistumisestaan?</li>
<li>Entä jos asteroidi syöksää ihmiskunnan kivikaudelle?</li>
</ol>

<p>Nopeat vastaukset:</p>

<ol>
<li>Vastaanotto-ohjelma ensitöikseen tallentaa zip-paketin kovalevylle.</li>
<li>Ehkä Lambdan ei tarvitse ilmoittaa kellekään. Jos käännöstä ei saada tehtyä, sitä ei saada tehtyä, ja sillä selvä. Vastaanotto-ohjelman puolella voi olla jokin aikamääre määriteltynä, jonka sisällä kukin käännöstyö tulee saada valmiiksi. Jos käännös ei valmistu aikamääreen sisällä, se katsotaan epäonnistuneeksi, ja hylätään. Lopullinen, ulos lähtevä zip-paketti on tällöin pienempi kuin sisääntullut zip-paketti.</li>
<li>&ldquo;Päivitä Windows 10 uusimpaan versioon&rdquo;.</li>
</ol>

			</div>

			


		</div>

  </body>
</html>
