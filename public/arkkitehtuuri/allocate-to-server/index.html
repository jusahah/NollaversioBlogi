	<!DOCTYPE html>
<html xmlns="http://www.w3.org/1999/xhtml" xml:lang="fi-fi" lang="fi-fi">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.16" />

  
  <meta name="viewport" content="width=device-width, initial-scale=1.0, maximum-scale=1">
  <meta name="google-site-verification" content="npcZjxZqOw-RIBOXf3LqA-WmuV9LnJjisYTalXyh4AY" />
  <title> Arkkitehtuuri: ohjaa pelaajat eteenpäin &middot; Nollaversio IT </title>

  
  <link rel="stylesheet" href="http://www.nollaversio.fi/blog/public/css/poole.css">
  <link rel="stylesheet" href="http://www.nollaversio.fi/blog/public/css/syntax.css">
  <link rel="stylesheet" href="http://www.nollaversio.fi/blog/public/css/hyde.css">
  <link rel="stylesheet" href="https://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  <link href="" rel="alternate" type="application/rss+xml" title="Nollaversio IT" />
  <link rel="stylesheet" href="http://www.nollaversio.fi/blog/public/css/hybrid.css">
  <script src="//cdnjs.cloudflare.com/ajax/libs/highlight.js/9.5.0/highlight.min.js"></script>
  <script>hljs.initHighlightingOnLoad();</script>
  

</head>

	<body class="">
		<div class="sidebar">
  <div class="container sidebar-sticky">
    <div class="sidebar-about">
      <a href="http://www.nollaversio.fi/blog/public/"><h1>Nollaversio IT</h1></a>
      <p class="lead">
       Nollaversio IT:n ohjelmointiin keskittyvä blogi. Aihepiireinä Laravel, Node.js, Electron ja arkkitehtuurit.
      </p>
    </div>

    <ul class="sidebar-nav">
      
      
      
      

        <li><a href="http://www.nollaversio.fi/blog/public/arkkitehtuuri">Arkkitehtuuri </a></li>
      

        <li><a href="http://www.nollaversio.fi/blog/public/laravel">Laravel </a></li>
      

        <li><a href="http://www.nollaversio.fi/blog/public/nodejs">Nodejs </a></li>
      

    </ul>
    
    <p> Kaikki blogin sisältö MIT-lisenssillä.  Blogia ylläpitää <a href="http://jussihamalainen.fi" target="_blank">Jussi Hämäläinen</a>.</p>
  </div>
</div>


		<div class="content container">

			<div class="post">
			 	<h1>Arkkitehtuuri: ohjaa pelaajat eteenpäin</h1>
			  <span class="post-date" style="margin-bottom: 4px;">Fri, Aug 26, 2016</span>
				<ul id="tags" class="tagslist">
				  
				</ul>
				<hr style="margin-top: 12px;">
			      

<p>Esittelen lyhyesti arkkitehtuurin, joka sopii mainiosti Laravel + Node.js -yhteisarkkitehtuureihin.</p>

<p>Tälläinen yhteisarkkitehtuuri  tyypillisesti jakautuu vastuualueisiin siten, että Node.js hoitaa reaaliaikapuolen ja Laravel hoitaa admin-toiminnot ja pitkäaikaisvarastoinnin. Node.js on erinomainen ratkaisu reaaliaikaisesta tiedonvaihdosta huolehtimiseen. PHP ja Laravel taas loistavat perinteisten ei-reaaliaikaisten web-käyttöliittymien kohdalla. Yhdessä Node.js ja Laravel tekevät ihmeitä.</p>

<p>Rakensin viime syksynä kokonaisarkkitehtuurin reaaliaikaisten tietovisojen luomiseen ja pelaamiseen. Palvelun kautta pelaajat voivat pelata reaaliajassa toisiaan vastaan tietovisoja. Tuon järjestelmän kokonaisarkkitehtuuri on seuraavalainen:</p>

<ol>
<li><p>Laravel-applikaatio tarjoaa admin-käyttöliittymän, jonka kautta luoda/muokata/hallita tietovisoja.</p></li>

<li><p>Node.js-applikaatio hakee tasaisin väliajoin <em>pian alkavat</em> tietovisat Laravellista ja hoitaa niiden pyörityksen, mm. socket-yhteydet pelaajiin ja pelilogiikan etenemisen.</p></li>

<li><p>Tietovisan päätyttyä Node.js-puoli kutsuu Laravellin &ldquo;tulospalvelurajapintaa&rdquo;, jonne syöttää tietovisan tulokset pitkäaikaistallennukseen. Tässä jälleen Laravel ja Laravellin erinomainen ORM loistavat. Pelaajat voivat jälkikäteen tarkastella tuloksia Laravellin puolella.</p></li>
</ol>

<p>Kokonaisarkkitehtuuri perustuu lisäksi vielä ajatukseen, että järjestelmän pyörittämisestä vastaa <em>yksi Laravel-applikaatio</em> ja <em>useampi Node.js-palvelin</em>. Miksi näin? Node.js-palvelimen tehtävänä - kuten yllä kuvattiin - on hoitaa kaikki reaaliaikainen tiedonvaihto tietovisan pelaajien suuntaan. Tämä vastuualue vaatii poweria palvelinraudalta - kutakin pelaajaa varten täytyy varata samanaikainen Websocket-yhteys ja viestiliikenne pelaajamäärältään suuressa tietovisassa on suuri.</p>

<p>Laravel-puoli taas on lähinnä tietovisojen luontia ja tulospalvelun ylläpitoa varten. Kumpikaan näistä ei vaadi millisekuntien latenssia. Lisäksi tietovisoja luo huomattavasti pienempi määrä käyttäjiä kuin niitä pelaa.</p>

<h3 id="usea-peliserveri-kuinka-pelaaja-löytää-oikean">Usea peliserveri - kuinka pelaaja löytää oikean?</h3>

<p>Kuvitellaan, että meillä on yksi Laravel-palvelin ja viisi Node.js-palvelinta. Kukin tietovisa pyörii yhdellä palvelimella. Tietovisat pyritään jakamaan tasaisesti palvelinten kesken, jotta kuormitus jakautuu mahdollisimman tasaisesti.</p>

<p>Loppukäyttäjän eli tietovisan osallistujan kannalta viisi palvelinta on hiukka ongelmallista - kuinka loppukäyttäjä tietää mihin palvelimeen ottaa yhteys tietovisan pelaamista varten?</p>

<p>Ratkaisu on, että pelaaja ottaa <strong>ensin yhteyden Laravel-palvelimeen</strong>, joka <strong>kertoo pelaajalle hänen valitsemansa tietovisan Node.js-palvelimen IP-osoitteen</strong>.</p>

<p>Koska Laravel-palvelimia on kokonaisjärjestelmässä vain yksi kappale, sen osoite on aina tiedossa. Tai paremminkin - tietty domain johtaa suoraan Laravel-applikaatioon.</p>

<p>Homma toimii siis kutakuinkin näin:</p>

<ol>
<li>Ihmiskäyttäjä haluaa pelata tietovisan.</li>
<li>Hän menee osoitteeseen <em>www.visamestari.fi</em>. Tämä osoite ohjaa hänet järjestelmän Laravel-osioon.</li>
<li>Laravel-osiosta hän valitsee haluamansa <em>piakkoin alkavan</em> tietovisan, ja klikkaa &ldquo;Osallistu&rdquo;.</li>
<li>Laravel tarkistaa tietokannasta, mille Node.js-palvelimelle tuo tietovisa on <em>allokoitu</em>, ja palauttaa tuon palvelimen IP-osoitteen.</li>
<li>Käyttäjän selain ottaa yhteyden saatuun IP-osoitteeseen, täten ilmoittaen olemassaolostaan Node.js-palvelimelle.</li>
<li>Node.js-palvelimen ja käyttäjän välille luodaan Websocket-yhteys reaaliaikaista tiedonvaihtoa varten.</li>
</ol>

<p>Yllä vaihe #4 edellyttää, että Laravel on etukäteen tallentanut tietokantaansa tietovisan pyörityksestä huolehtivan palvelimen IP-osoitteen. Miten ja missä vaiheessa tämä tallennus tapahtuu?</p>

<p>Homma menee kutakuinkin näin.</p>

<p>Jokainen viidestä Node.js-palvelimesta <em>pyytää</em> tasaisin väliajoin pian alkavia tietovisoja Laravel-palvelimelta. Yksittäisen Node.js-palvelimen kannalta pyyntö etenee seuraavasti:</p>

<ol>
<li><p>Palvelin kysyy Laravellilta &lsquo;onko uusia tietovisoja, joita voisin pyörittää?&rsquo;.</p></li>

<li><p>Palvelin tarkistaa tietokannasta ja vastaa joko: &lsquo;ei&rsquo; tai &lsquo;kyllä on, tässä tietovisan pyöritykseen vaadittavat tiedot&rsquo;</p></li>
</ol>

<p>Mitä tapahtuu Laravellin päässä kun Laravel <em>antaa</em> tietovisan pyörityksen tietyn Node.js-palvelimen kontolle? Laravel tietää IP-osoitteen, josta Node.js-palvelin otti yhteyttä. Joten pyöritysvastuun antamisen yhteydessä Laravel voi tallettaa tuon IP-osoitteen tietokantaan.</p>

<p>Kun myöhemmin loppukäyttäjä saapuu Laravel-puolella ja valitsee sieltä osallistumisen tuohon tietovisaan, Laravellilla on tietokannassaan tallessa Node.js-palvelimen IP-osoite. Se voi vain palauttaa tuon IP-osoitteen loppukäyttäjälle.</p>

<p>Node.js:n puolella ohjelmisto vastaanottaa <em>piakkoin alkavat tietovisan</em> tiedot. Näiden pohjalta se luo Tietovisa-objektin, joka jää odottamaan rekisteröitymisiä. Tietyllä kellonlyömällä Node.js sitten käynnistää tietovisan, lähettäen jokaiselle siihen mennessä rekisteröityneelle käyttäjälle &ldquo;tietovisa alkaa&rdquo;-viestin Websocketin kautta.</p>

<p>Tietovisan päätyttyä Node.js lähettää tulokset Laravellille. Koska Laravel-palvelimia on kokonaisarkkitehtuurissa vain yksi kappale, ei Node.js-palvelimen tarvitse huolehtia Laravel-palvelimen IP-osoitteen selvittämisestä. Tuo IP-osoite on yksinkertaisesti tallennettu Node.js:n konfiguraatiotiedostoon.</p>

<blockquote>
<p>Loppukaneetti: ylläoleva arkkitehtuuri perustuu pohjimmiltaan ajatukseen, että X määrä työläisiä kysyy tasaisin väliajoin lisätyötä. Työnantajana toimii Laravel-keskuspalvelin. Oleellista on, että <strong>Laravel on täysin passiivinen</strong>; se ei ikinä ota yhteyttä Node.js-palvelimiin, vaan odottaa sinnikkäästi Node.js-palvelinten yhteydenottoja, ja jakaa työtehtäviä noiden yhteydenottojen pohjalta.</p>
</blockquote>

			</div>

			


		</div>

  </body>
</html>
