	<!DOCTYPE html>
<html xmlns="http://www.w3.org/1999/xhtml" xml:lang="fi-fi" lang="fi-fi">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.16" />

  
  <meta name="viewport" content="width=device-width, initial-scale=1.0, maximum-scale=1">

  <title> Raskas koodi erillisessä säikeessä? Lupaus auttaa. &middot; Nollaversio IT </title>

  
  <link rel="stylesheet" href="http://nollaversio.fi/blog/public/css/poole.css">
  <link rel="stylesheet" href="http://nollaversio.fi/blog/public/css/syntax.css">
  <link rel="stylesheet" href="http://nollaversio.fi/blog/public/css/hyde.css">
  <link rel="stylesheet" href="https://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  <link href="" rel="alternate" type="application/rss+xml" title="Nollaversio IT" />
  <link rel="stylesheet" href="http://nollaversio.fi/blog/public/css/hybrid.css">
  <script src="//cdnjs.cloudflare.com/ajax/libs/highlight.js/9.5.0/highlight.min.js"></script>
  <script>hljs.initHighlightingOnLoad();</script>
  

</head>

	<body class="">
		<div class="sidebar">
  <div class="container sidebar-sticky">
    <div class="sidebar-about">
      <a href="http://nollaversio.fi/blog/public/"><h1>Nollaversio IT</h1></a>
      <p class="lead">
       Nollaversio IT:n ohjelmointiin keskittyvä blogi. Aihepiireinä Laravel, Node.js, Electron ja arkkitehtuurit.
      </p>
    </div>

    <ul class="sidebar-nav">
      
      
      
      

        <li><a href="http://nollaversio.fi/blog/public/arkkitehtuuri">Arkkitehtuuri </a></li>
      

        <li><a href="http://nollaversio.fi/blog/public/laravel">Laravel </a></li>
      

        <li><a href="http://nollaversio.fi/blog/public/nodejs">Nodejs </a></li>
      

    </ul>
    
    <p> Kaikki blogin sisältö MIT-lisenssillä.  Blogia ylläpitää <a href="http://jussihamalainen.fi" target="_blank">Jussi Hämäläinen</a>.</p>
  </div>
</div>


		<div class="content container">

			<div class="post">
			 	<h1>Raskas koodi erillisessä säikeessä? Lupaus auttaa.</h1>
			  <span class="post-date" style="margin-bottom: 4px;">Mon, Jul 18, 2016</span>
				<ul id="tags" class="tagslist">
				  
				</ul>
				<hr style="margin-top: 12px;">
			      

<p>Javascriptin hauska puoli on, että se ajaa itseään mukavasti yhdessä säikeessä. Tämä tarkoittaa, että kaikki
koodi ajetaan <em>perätysten</em>, kiltisti jonossa.</p>

<p>Eli kun funktio <strong>A</strong> aloittaa ajonsa, funktio <strong>B</strong> ei voi aloittaa ennenkuin <strong>A</strong> on valmis. Täydellinen metafööri Javascriptille onkin McDonaldsin autokaistan jono - jos yksi autoilija jää suustansa kiinni noutotiskille, yksikään takana olevista autoista ei liiku senttiäkään.</p>

<p>Ohjelmoinnin maailmassa tämä tarkoittaa, että jos yksi funktio rohmuaa prosessorin ajoaikaa viisi sekuntia, kaikki muut ajovuoroa odottavat koodinpätkäset joutuvat vähintään tuon viisi sekuntia odottamaan.</p>

<p>Tämä kylmä totuus pätee sekä selaimen puolella että serverimaailmassa (Node.js).</p>

<p>Yksi tapa ratkoa jonotuksen tuomat haasteet on pitää huoli, että jono liikkuu vauhdilla. Mäkkärikin tekee näin - he pitävät huolen, ettei yksittäinen asiakas tuki koko autokaistaa, vaan siirtyy sutjakasti elämässään eteenpäin. Koodin puolella tämä on tehtävissä ohjelmoijan maalaisjärjen käytöllä - ohjelmoija arvioi parhaan kykynsä mukaan kuinka kauan kunkin koodinpätkän ajo kestää.</p>

<p>Jos ajo kestää kaksi mikrosekuntia, ei ongelmia.</p>

<p>Jos ajo kestää kaksi sekuntia, niin pulassa ollaan.</p>

<p>Mikä avuksi tilanteisiin, joissa yksittäinen koodinajo on pitkäkestoinen?</p>

<h3 id="luo-uusi-säie-joka-tekee-raskaat-työt">Luo uusi säie, joka tekee raskaat työt</h3>

<p>Ratkaisu on yksinkertainen - uusi työmyyrä (säie), joka ottaa kontolleen raskaan työurakan. Selaimessa Web Worker-standardi mahdollistaa säikeen luomisen. Muita <em>järkeviä</em> vaihtoehtoja ei juuri ole.</p>

<p>Serveripuolella (Node.js) on enemmän vaihtoehtoja. Yksi vaihtoehto on ajaa raskas koodi kokonaan uudessa Node.js-instanssissa. Eli uudessa käyttöjärjestelmän prosessissa, joka pyörittää Node.js-koodia.</p>

<p>Se voi olla ihan hyväkin idea, mutta aika raskas, sillä koko Node.js-moottori täytyy ladata uusiksi tätä uutta &ldquo;säiettä&rdquo; varten. Jos koodinajo on pitkäkestoinen, tällä ei ole juuri merkitystä.</p>

<p>Toinen vaihtoehto olisi käyttää &ldquo;kevyempää säiettä&rdquo;, joka ajetaan jo olemassaolevan Node.js-prosessin alaisuudessa. Tällöin käyttöjärjestelmän ei tarvitse synnyttää uutta prosessia, vaan uusi prosessi syntyy kivasti käyttöjärjestelmän tietämättä asiasta mitään.</p>

<p>Valitaan kuitenkin vaihtoehto yksi ihan siksi, että yksi parhaista <em>säiekirjastoista</em> turvautuu siihen.</p>

<h3 id="threads-kirjasto-ja-lupaukset">Threads -kirjasto ja lupaukset</h3>

<p>Oletetaan, että meillä on koodinpätkä, joka etsii kaikki suomalaiset erisnimet tekstidokumentista. Skripti toimii seuraavasti:</p>

<pre><code class="language-javascript">
// etsiErisnimet.js

var ERISNIMET = ['Aado', 'Aamu', 'Aapo', ... , 'Yrjö'];

module.exports = function(dokumentti) {
	
  var sanat = dokumentti.split(&quot; &quot;); // Erottele välilyönnillä

  var nimet = _.filter(sanat, function(sana) {
    return ERISNIMET.indexOf(sana) !== -1; // Löytyikö sana nimiluettelosta?
  })

  // Poista duplikaatit
  // ['Mikko', 'Mikko', 'Matti'] -&gt; ['Mikko', 'Matti']
  return _.uniq(nimet);
}

</code></pre>

<p>Algoritmi on kompleksisuudeltaan about <em>O(nk)</em>, jossa <em>n</em> kuvaa tekstin pituutta ja <em>k</em> etunimien lukumäärää.
Ei ehkä ihan optimialgoritmi, mutta what the hell. Käyttö on helppoa.</p>

<pre><code class="language-javascript">
// Testi.js
var nimiEtsinta = require('etsiErisnimet');

var nimet = nimiEtsinta('Pirkko ja Ville menivät kalaan.');
console.log(nimet) // ['Pirkko', 'Ville']

</code></pre>

<p>Seuraavaksi katsotaan, miten tuo algoritmi saadaan ajettua erillisessä säikeessä.</p>

<p>Ensinnäkin tarvitsemme säiekirjaston. Sen voi asentaa <em>npm install threads &ndash;save</em> -komennolla komentorivillä.
Tämän lisäksi on syytä tehdä pieni muutos etsiErisnimet.js-tiedostoon, jotta se pystyy toimimaan threads-kirjaston kanssa. Muuta ei tarvita.</p>

<p>Sitten itse koodi. Huomattavaa on, että <em>paketoimme</em> aiemman erisnimien etsintään erikoistuneen koodin siten, että se voidaan ajaa säikeen sisällä.</p>

<pre><code class="language-javascript">
// etsiErisnimetThreaded.js

// Tämä moduuli toimii yksinomaan wrapperinä.

var threads = require('threads'); // Säiekirjasto
var Promise = require('bluebird'); // Lupauskirjasto

module.exports = function(dokumentti) {

  return new Promise(function(resolve, reject) {
    // Luodaan uusi säie
    // Spawn-funktio ottaa parametrikseen sen moduulin nimen, 
    // jonka koodin säie ottaa ajaakseen.
    var thread = threads.spawn('etsiErisnimet');

    // Säie on luotu pinnan alla ja valmis toimimaan.
    // Lähetetään säikeelle viesti
    thread.send(dokumentti)
    // ...ja jäädään kuuntelemaan vastausta
    .on('message', function(loydetytErisnimet) {
      // Resolvoidaan lupaus saaduilla tuloksilla.
      return resolve(loydetytErisnimet);
    })
    .on('error', function(error) {
      // Rejektoidaan lupaus
      return reject(error);
    });

  });

}

</code></pre>

<pre><code class="language-javascript">
// etsiErisnimet.js

// Aiempi erisnimien etsintä toimii kuten ennenkin, mutta
// tarvitsemme hiukan lisäkoodia hallitsemaan tiedonvaihtoa
// säikeiden välillä.

var ERISNIMET = ['Aado', 'Aamu', 'Aapo', ... , 'Yrjö'];

module.exports = function(dokumentti, takaisinlahetys) {

  var sanat = dokumentti.split(&quot; &quot;); // Erottele välilyönnillä

  var nimet = _.filter(sanat, function(sana) {
    return ERISNIMET.indexOf(sana) !== -1; // Löytyikö sana nimiluettelosta?
  })

  // Poista duplikaatit
  // ['Mikko', 'Mikko', 'Matti'] -&gt; ['Mikko', 'Matti']
  takaisinlahetys(_.uniq(nimet));
}

</code></pre>

<p>Ylläoleva koodi on kaikki mitä tarvitsemme. Nyt voimme suorittaa erisnimietsinnän täysin erillään omassa säikeessään!</p>

<pre><code class="language-javascript">
// RikosSeurantaApplikaatio.js

var Promise = require('bluebird');
var nimietsinta = require('etsiErisnimetThreaded');

function vastaanotaDokumentti(dokumentti) {
	
  nimietsinta(dokumentti)
  .then(function(loydetytNimet) {
    return tarkistaEpailyttavatNimiParit(loydetytNimet);
  })
  .catch(function(error) {
    console.log(&quot;Nimien etsintä epäonnistui&quot;);
    console.error(error);
  })
}

function tarkistaEpailyttavatNimiParit(nimet) {
  if (_.intersection(['Ilkka', 'Kanerva'], nimet).length === 2) {
    // Sekä Ilkka että Kanerva löytyivät, soita Karhuryhmä.
  }
}

</code></pre>

<p>Tällä tavoin olemme kivasti paketoineet säikeidenhallinnan ikävät sivuseikat lupausta tarjoavat abstraktion taakse. <em>RikosSeurantaApplikaation</em> ei tarvitse välittää tuon taivaallista säikeiden olemassaolosta - riittää, että se kutsuu tarjottua rajapintaa ja ottaa vastaan <em>lupauksen</em>.</p>

<p>Tuo lupaus sitten jonain kauniina aamuna realisoituu todeksi, ja kaikki ovat tyytyväisiä.</p>

			</div>

			


		</div>

  </body>
</html>
