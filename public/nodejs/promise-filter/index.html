	<!DOCTYPE html>
<html xmlns="http://www.w3.org/1999/xhtml" xml:lang="fi-fi" lang="fi-fi">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.16" />

  
  <meta name="viewport" content="width=device-width, initial-scale=1.0, maximum-scale=1">
  <meta name="google-site-verification" content="npcZjxZqOw-RIBOXf3LqA-WmuV9LnJjisYTalXyh4AY" />
  <title> Filteröi epäonnistujat pois (reflect &#43; filter) &middot; Nollaversio IT </title>

  
  <link rel="stylesheet" href="http://www.nollaversio.fi/blog/public/css/poole.css">
  <link rel="stylesheet" href="http://www.nollaversio.fi/blog/public/css/syntax.css">
  <link rel="stylesheet" href="http://www.nollaversio.fi/blog/public/css/hyde.css">
  <link rel="stylesheet" href="https://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  <link href="" rel="alternate" type="application/rss+xml" title="Nollaversio IT" />
  <link rel="stylesheet" href="http://www.nollaversio.fi/blog/public/css/hybrid.css">
  <script src="//cdnjs.cloudflare.com/ajax/libs/highlight.js/9.5.0/highlight.min.js"></script>
  <script>hljs.initHighlightingOnLoad();</script>
  

</head>

	<body class="">
		<div class="sidebar">
  <div class="container sidebar-sticky">
    <div class="sidebar-about">
      <a href="http://www.nollaversio.fi/blog/public/"><h1>Nollaversio IT</h1></a>
      <p class="lead">
       Nollaversio IT:n ohjelmointiin keskittyvä blogi. Aihepiireinä Laravel, Node.js, Electron ja arkkitehtuurit.
      </p>
    </div>

    <ul class="sidebar-nav">
      
      
      
      

        <li><a href="http://www.nollaversio.fi/blog/public/arkkitehtuuri">Arkkitehtuuri </a></li>
      

        <li><a href="http://www.nollaversio.fi/blog/public/laravel">Laravel </a></li>
      

        <li><a href="http://www.nollaversio.fi/blog/public/nodejs">Nodejs </a></li>
      

    </ul>
    
    <p> Kaikki blogin sisältö MIT-lisenssillä.  Blogia ylläpitää <a href="http://jussihamalainen.fi" target="_blank">Jussi Hämäläinen</a>.</p>
  </div>
</div>


		<div class="content container">

			<div class="post">
			 	<h1>Filteröi epäonnistujat pois (reflect &#43; filter)</h1>
			  <span class="post-date" style="margin-bottom: 4px;">Mon, Jul 25, 2016</span>
				<ul id="tags" class="tagslist">
				  
				</ul>
				<hr style="margin-top: 12px;">
			      

<p>Lupauskirjasto <em>Bluebirdin</em> yksi vähemmän tunnetuista apumetodeista on <strong>reflect()</strong>. Ainakin allekirjoittaneelle tuo apufunktio pysyi tuntemattomana hyvää matkaa toista vuotta - ei vain tullut pakottavaa tarvetta, ja ongelmat sai aina ratkottua muutenkin.</p>

<p>Näin jälkikäteen ajateltuna nuo &ldquo;muut&rdquo; ratkaisut olivat aika hirveitä sekasotkuja, jotka toimivat jos jaksoivat.</p>

<p>Sittemmin otin reflectin käyttöön.</p>

<h3 id="minkä-ongelman-promise-reflect-ratkoo">Minkä ongelman Promise.reflect() ratkoo?</h3>

<p>Varsin usein omissa applikaatioissani on toiminnallisuuksia, joiden onnistunut läpivienti <em>ei ole kriittistä</em>. Jotkut toiminnot ovat luonteeltaan sellaisia, että ei niin väliä mikäli toiminto epäonnistuu nolosti. <strong>Tärkeintä on, että yhden vähäpätöisen toiminnon epäonnistuminen ei vedä mukanaan koko applikaatiota vessan pöntöstä alas.</strong></p>

<p>Puhtaan perinteisessä synkronoidussa koodissa on luonnollista, että epäonnistunut toiminto napataan kiinni <em>try-catch</em> -siepparilla. Esim.</p>

<pre><code class="language-javascript">
var _       = require('lodash');
var Promise = require('bluebird');

// SyncVarkaus.js

function kopioiBlogi(urls) {

	// Käydään yksitellen pihistämässä blogien HTML-sisältö.
	var blogiSisallot = _.map(urls, function(blogiURL) {
		var sisalto; // Täytetään sisällöllä
		try {
			sisalto = syncRequest(blogiURL);
		} catch (e) {
			// No, pöllintä ei onnistunut. Eipä hätiä.
			// Rikolliset aikeemme kohdistuvat seuraavaan uhriin.
			console.warn('Pölliminen epäonnistui - seuraava uhri sisään.');
		}	

		return sisalto;	

	})
	
	// blogiSisallot sisältää pöllityt sisällöt niistä blogeista,
	// joiden kähvellys EI epäonnistunut nolosti. Luuserit roikkuvat
	// vielä mukana undefined-arvoina. Mutta eivät pitkään.

	// Compact() suodattaa töpeksijät roskakoriin.
	return _.compact(blogiSisallot);
}

// Rikollisen uramme alkupiste.
var tulokset = kopioiBlogi([
	'http://www.pollitasta.fi',
	'http://www.tuplaamo.fi',
	'http://www.nollaversio.fi/public/blog'
]);

// Bestseller tiedossa.
koostaKirja(tulokset);

</code></pre>

<p>Ylläoleva on mukavaa perinteistä sync-koodia, jossa jokainen toiminto suoritetaan peräkanaa yksitellen. Ja try-catch-sieppari toimii kuin unelma.</p>

<p>Mutta kun Javascriptin (ja maalaisjärjen) luonteeseen kuuluu, että jokaista varkautta ei tarvitse tehdä perätysten. Niitä kun voi tehdä myös <em>samanaikaisesti</em>.</p>

<p>Siirrytään ihanaan lupausten maailmaan, ja suoritetaan rikossarjamme asynkronoidusti.</p>

<pre><code class="language-javascript">
// AsyncVarkaus.js

function kopioiBlogi(urls) {

	return Promise.resolve(urls)
	.map(function(blogiURL) {
		// Jokainen request lähtee liikkeelle yht'aikaa.
		return asyncRequest(blogiURL);
	})
	.catch(function(err) {
		// Jotain meni nolosti pieleen.
	})

}

kopioiBlogi([
	'http://www.pollitasta.fi',
	'http://www.tuplaamo.fi',
	'http://www.nollaversio.fi/public/blog'
]).then(function(tulokset) {
	return koostaKirja(tulokset);
}).then(function(kirja) {
	// Valitaan sopivan korruptoitunut kustantaja.
	talentumMedia.julkaise(kirja);
})

</code></pre>

<p>Kaikki näyttää pintapuolin hyvältä. Käyttämällä <em>Promise.map</em>-metodia ammumme kaikki pöllimisyritykset käyntiin <em>samanaikaisesti</em>. Kukin kähvellys joko onnistuu tai epäonnistuu. Epäonnistuminen tippuu kivasti <em>.catch()</em>-sieppariin, joka sitten tekee jotain.</p>

<p>Mutta asiassa on ongelma. <strong>Jos yksikin yritys epäonnistuu, kaikki epäonnistuvat.</strong></p>

<p>Tämä on <em>.map</em>-metodin ominaisuus - map-lupaus julistaa itsensä onnistujaksi <strong>vain</strong> jos jokainen sen alaisuudessa hyörivistä lupauksista onnistuu.</p>

<p>Jos yksikin alainen töpeksii, map-lupaus vetää pultit ja rikkoo kaiken. Siis estää ketään muutakaan onnistumasta.</p>

<p>Kerrataan vielä tämä tärkeä pointti uusiksi - <strong>map-lupaus epäonnistuu jos yhdenkin blogin pölliminen epäonnistuu!</strong>. Ja jos yksikin rosvous menee päin honkia, kaikki onnistuneet pöllimiset päätyvät jäteastiaan. Yksi kaikkien, ja kaikki yhden puolesta. Tämä ei tietenkään ole mitä haluamme.</p>

<p>Me haluamme, että jos yksi ryöstö menee reisille, muut ryöstöt voivat yhä onnistua.</p>

<p>Sata kultakelloa on parempi kuin 99, mutta 99 kultakelloa on parempi kuin pyöreä nolla.</p>

<p>Joten miten korjata asia?</p>

<h3 id="reflect">Reflect()</h3>

<p>Ratkaisu on sopivaan paikkaan sijoitettu reflect()-apumetodi.</p>

<p>Miksi reflect() toimii? Koska reflect() nappaa kiinni sekä <em>onnistumiset</em> että <em>epäonnistumiset</em>, ja välittää tiedon eteenpäin ns. neutraalissa muodossa.</p>

<p>Ikäänkuin luuseri ja maailmanmestari kävelisivät tasa-arvoisina rinta rinnan. Reflect() on koodimaailman emakko - kaikki kelpaa ruuaksi. Ja toisesta päästä tuleva tavara on aina vakioitua.</p>

<p>Katsotaanpa:</p>

<pre><code class="language-javascript">
// AsyncVarkaus.js

function kopioiBlogi(urls) {

	return Promise.resolve(urls)
	.map(function(blogiURL) {
		// Yksittäinen varkaus - kokeillaan onnistuuko?
		return asyncRequest(blogiURL).reflect();
	})
	.filter(function(varkausLupaus) {
		// Suodatetaan(!) pois epäonnistuneet ryöstöt!
		return varkausLupaus.isFulfilled();
	})
	.map(function(onnistunutVarkaus) {
		// Vain onnistuneet rosvoukset jäljellä.
		// Joudumme kutsumaan teknisen apufunktion joka
		// hakee lopullisen tuloksen lupauksen syövereistä.
		return onnistunutVarkaus.value();
	})

	// Huomion arvoista, että emme tarvitse -catch-siepparia lainkaan!
	// Miksi? Koska kaikki luuserit on jo siivilöity ylempänä.
	// Yksikään päivänpilaaja ei elä tänne saakka.

}

kopioiBlogi([
	'http://www.pollitasta.fi',
	'http://www.tuplaamo.fi',
	'http://www.nollaversio.fi/public/blog'
]).tap(function(tulokset) {

	// Tulokset sisältää listan niistä blogisisällöistä, 
	// joiden ryöstö meni nappiin. 

	// Kokoa sisällöistä ikioma kirja.
	var valmisKirja = _.chain(tulokset)
	.reduce(function(kirja, pollittyBlogi) {
		kirja.lisaaUusiLuku(pollittyBlogi);
	}, new Kirja('Pölli Tästä Reloaded'))
	.value();

	talentumMedia.julkaise(valmisKirja);
})

</code></pre>

<p>Ylläolevassa koodissa huomattavaa ovat seuraavat rivit:</p>

<p><code>.filter(function(varkausLupaus) {...}</code></p>

<p>Apumetodi <em>.filter</em> (nimensä mukaisesti) suodattaa luuserit pois.</p>

<p><code>return asyncRequest(blogiURL).reflect();</code></p>

<p>Teemme requestin, ja kutsumme heti apumetodia <em>reflect()</em>. Kutsumalla reflectiä saamme luotua
(ja palautetta ympäröivästä funktiosta ulos) uudentyyppisen lupauksen, joka <em>itse osaa napata
omat virheensä kiinni.</em></p>

<p>Jännittävää. Olemme ikäänkuin koulineet parannetun Pokemonin, joka on sisäsiisti.</p>

<blockquote>
<p>Loppukaneetti: kun tietty operaatio on <em>valinnainen</em>, toisin sanoen sen onnistuminen ei ole kriittisen tärkeää, on syytä muistaa <em>reflect() + filter()</em> -kikka.</p>
</blockquote>

<p>Ps. Huomasitko muuten, että käytimme yllä metodia <strong>tap()</strong> perinteisen <strong>then</strong>-metodin sijaan:</p>

<p><code>.tap(function(tulokset) {...}</code></p>

<p>Tämä siksi, että julkaisun suorittava anonyymi funktiomme on päätepiste. Se ei palauta mitään takaisin liukuhihnalle. <a href="http://nollaversio.fi/blog/public/nodejs/promise-tap/">Lisää tap vs. then eroista aiemmasta blogikirjoituksessani.</a></p>

			</div>

			


		</div>

  </body>
</html>
