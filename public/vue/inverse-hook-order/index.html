	<!DOCTYPE html>
<html xmlns="http://www.w3.org/1999/xhtml" xml:lang="fi-fi" lang="fi-fi">
<head>
  <link href="http://gmpg.org/xfn/11" rel="profile">
  <meta http-equiv="content-type" content="text/html; charset=utf-8">
  <meta name="generator" content="Hugo 0.16" />

  
  <meta name="viewport" content="width=device-width, initial-scale=1.0, maximum-scale=1">
  <meta name="google-site-verification" content="npcZjxZqOw-RIBOXf3LqA-WmuV9LnJjisYTalXyh4AY" />
  <title> Käännä kutsujärjestys mixinin avulla &middot; Nollaversio IT </title>

  
  <link rel="stylesheet" href="https://www.nollaversio.fi/blog/public/css/poole.css">
  <link rel="stylesheet" href="https://www.nollaversio.fi/blog/public/css/syntax.css">
  <link rel="stylesheet" href="https://www.nollaversio.fi/blog/public/css/hyde.css">
  <link rel="stylesheet" href="https://fonts.googleapis.com/css?family=PT+Sans:400,400italic,700|Abril+Fatface">

  
  <link rel="apple-touch-icon-precomposed" sizes="144x144" href="/apple-touch-icon-144-precomposed.png">
  <link rel="shortcut icon" href="/favicon.png">

  
  <link href="" rel="alternate" type="application/rss+xml" title="Nollaversio IT" />
  <link rel="stylesheet" href="https://www.nollaversio.fi/blog/public/css/hybrid.css">
  <script src="//cdnjs.cloudflare.com/ajax/libs/highlight.js/9.5.0/highlight.min.js"></script>
  <script>hljs.initHighlightingOnLoad();</script>
  

</head>

	<body class="">
		<div class="sidebar">
  <div class="container sidebar-sticky">
    <div class="sidebar-about">
      <a href="https://www.nollaversio.fi/blog/public/"><h1>Nollaversio IT</h1></a>
      <p class="lead">
       Nollaversio IT:n ohjelmointiin keskittyvä blogi. Aihepiireinä Laravel, Node.js, Electron ja arkkitehtuurit.
      </p>
    </div>

    <ul class="sidebar-nav">
      
      
      
      

        <li><a href="https://www.nollaversio.fi/blog/public/arkkitehtuuri">Arkkitehtuuri </a></li>
      

        <li><a href="https://www.nollaversio.fi/blog/public/laravel">Laravel </a></li>
      

        <li><a href="https://www.nollaversio.fi/blog/public/misc">Misc </a></li>
      

        <li><a href="https://www.nollaversio.fi/blog/public/nodejs">Nodejs </a></li>
      

        <li><a href="https://www.nollaversio.fi/blog/public/vue">Vue </a></li>
      

    </ul>
    
    <p> Kaikki blogin sisältö MIT-lisenssillä.  Blogia ylläpitää <a href="http://jussihamalainen.fi" target="_blank">Jussi Hämäläinen</a>.</p>
  </div>
</div>


		<div class="content container">

			<div class="post">
			 	<h1>Käännä kutsujärjestys mixinin avulla</h1>
			  <span class="post-date" style="margin-bottom: 4px;">Mon, Feb 12, 2018</span>
				<ul id="tags" class="tagslist">
				  
				</ul>
				<hr style="margin-top: 12px;">
			      

<h3 id="vue-and-mixins-osa-2-vaihda-kutsujärjestys">Vue and Mixins (osa 2): Vaihda kutsujärjestys</h3>

<p>Viime viikolla käsittelin blogipostauksessa Vuen mixineitä. Ne mahdollistavat hienoja asioita, kuten useaa komponenttia koskevan koodin abstraktoinnin ikäänkuin yläluokkaan.</p>

<p>Vue mixinin yksi hienoimmista ominaisuuksista on lifecycleen liittyvien hooks-kutsujen kutominen; komponentin oman hookin lisäksi Vuen moottori kutsuu myös mixinin saman nimisen hookin (mikäli sellainen on määritelty).</p>

<p>Lähtökohtaisesti kutsujärjestys on mixin ensin, komponentti sitten.</p>

<blockquote>
<p>Tämä tarkoittaa siis, että useaa komponenttia koskeva <em>yhteinen</em> koodi ajetaan ensin, ja komponentin oma <em>spesifi</em> koodi ajetaan jälkeen.</p>
</blockquote>

<p>Valittu järjestys on yhtäältä looginen, toisaalta epälooginen.</p>

<p>Yhtäältä järjestys on äärimmäisen looginen. Ajamalla mixinin hooksin ensin saamme tehtyä vakioalustuksen ensin; mikäli komponentti on tyytyväinen vakioalustukseen, all is fine ja komponentin oman hooksin ei tarvitse tehdä mitään. Mikäli komponentti puolestaan tarvitsee &ldquo;ylhäältä määrätyn&rdquo; vakioalustuksen lisäksi jotain omaa, se voi turvallisesti määrittää omat data-muuttujansa luottaen siihen, että mahdolliset nimi-konfliktit ratkotaan komponentin omien määritysten hyväksi!</p>

<p>Tämä luottamus toimii juuri siksi, että komponentin oma hook ajetaan viimeisenä, jolloin komponentti voi vapaasti ylikirjoittaa haluamansa data-muuttujan.</p>

<blockquote>
<p>Vastaava periaate on keskiössä kaikissa OOP-ohjelmointikielissä. Periaatteen ydinajatus on, että mitä <em>ylemmällä</em> abstraktion tasolla jokin luokkamuuttuja on määritelty, sitä <em>alempi</em> sen prioriteetti on. Eri tasojen eri prioriteetit varmistavat sen, että konfliktit on aina mahdollista ratkaista.</p>
</blockquote>

<p>Toisaalta järjestys on epälooginen. Entä jos haluamme luoda mixinin, joka loggaa komponentin alkutilan? Koska mixinin created-hook ajetaan ensin, ei mixinillä ole mitään logattavaa; komponentin oma created-hook ei ole vielä ehtinyt alustaa data-muuttujia haluttuihin alkuarvoihin, joten koko loggaus on yhtä tyhjän kanssa.</p>

<p>Jotta loggaus toimisi oikein, on meidän saatava mixinin hook ajetuksi komponentin hookin <em>jälkeen</em>, ei ennen. Tällä tavalla mixinin created-hook näkee komponentin tilamuuttujan juuri sellaisina kuin mihin komponentin oma created-hook ne alusti.</p>

<p>Ongelmaan on ratkaisu:</p>

<h3 id="vaihda-kutsujärjestystä-mixin">Vaihda kutsujärjestystä -mixin</h3>

<pre><code class="language-javascript">
// CreationLogger.js

function privCreated() {
    console.log(JSON.stringify(this.$data)); 
}

export default {
  created: function () {
    setTimeout(privCreated.bind(this), 0);
  }
}

</code></pre>

<p>Ratkaisu perustuu siihen, että varsinainen toiminnallisuus siirretään pois mixinin created-hookista. Sen sijaan created-hook - joka ajetaan ennen komponentin created-hookia - kutsuu mixinin privaattia funktiota, joka sisältää varsinaisen business-koodin. Ja oleellista on, että kutsu ajastetaan tehtäväksi <em>Javascriptin event-loopin seuraavalla pyörähdyksellä (tick)</em>; tällä tavoin komponentin oman created-hook ehtii ajaa välissä.</p>

<p>Kutsujärjestys ajon aikana siis on:</p>

<ol>
<li>Mixinin created()</li>
<li>Komponentin created()</li>
<li>Mixinin privCreated()</li>
</ol>

<p>Mixinin käyttöönotto tapahtuu normaaliin tapaan:</p>

<pre><code class="language-javascript">
import CreationLogger from '@/mixins/CreationLogger'
import Gen from '@/chess/PositionGenerator'

export default {
  name: 'ChessGame',
  props: ['players'],
  mixins: [CreationLogger],
  data() {
    return {
      
      position: '',
      startingTimes: null
    }
  },
  created() {

    this.position = Gen.getRandomStartPosition();
    this.startingTimes = [15, 15] // Minuuttia
    // ...
  }
}

</code></pre>

<p>Tärkeintä tässäkin ratkaisussa on, että itse komponentin ei tarvitse tietää hölkäsen pöläystä mixinin poikkeavasta toimintatavasta.</p>

<blockquote>
<p>Loppuhuomautus: idea koodinajon siirtämisestä seuraavalle event-loopin pyörähdykselle on erittäin monikäyttöinen. Se on itse asiassa yksi tärkeimmistä (<em>lexical scoping</em>:in ja <em>prototyyppi</em>-ketjujen ohella) tekijöistä, jotka tekevät Javascriptista Javascriptin.</p>
</blockquote>

			</div>

			


		</div>

  </body>
</html>
